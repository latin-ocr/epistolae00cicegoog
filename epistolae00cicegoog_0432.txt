‘nmsromann xm. e. a a τ. 493

VH.

Sor. Romae mense Octobri a. n. c. 709.

CICERO CLUVIO SAL.
Quum in Galliam proficiscens pro nostra neces· 1

situdine proque tua summa in me observantia ad
me domum venisses, locutus sum tecum de agro
vectigali municipii Atellani, qui esset in Gallia,
quantoque opero eius municipii causa laborarem,
tibi ostendi3 post tuam autem profectionem quum
et maxima res municipii honestissimi mihique con-
iunctissimi et summurn meum officium ageretur,
pro tuo animo in me singulari existimavi me opor·
tere ad te accuratius scribere, etsi non sum nescius,
et quae temporum ratio et quae tua potestas sit,
tibique negotium datum esse a G. Caesare, non
iudicium, praeclare intelligo: quare a te tantum
peto, quantum et te facere posse et libenter mea
causa facturum esse arbitror. Et primum velima
existimes, quod res est, municipii fortunas omnes
in isto vectigali consistere, his autem temporibus
hoc municipium, maximis oneribus pressum, sum-
mis affectum esse difficultatibus. Hoc etsi com-
mune videtur esse cum multis, tamen mihi crede
singulares huic municipio calamitates accidisse, quas
idcirco non commemoro, nc de miseriis meorum
necessariorum conquerens homines, quos nolo, vi·
dear offendere. Itaque, nisi magnam s em haberem a
(l. Caesari nos causam municipii prolaturos, non
erat causa, cur a te hoc tempore aliquid contende·
rem3 sed, quia confido mihique persuasi illum et
dignitatis municipii et aequitatis et etiam volun·
tatis erga se habiturum esse rationem, ideo a te

Ep. 7, 2. municipium, maximis (W.). m. m. vulgo. -
commane videtur (M.‚ vulgo). c. ec' o. Ia, Β. ’

 

