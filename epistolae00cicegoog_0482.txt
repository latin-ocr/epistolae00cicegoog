EPISTOLARUM xm. ee-u. 473

LXX.

Scr. Romae a. u. 0. 708.

M. CICERO P. SERVILIO COLLEGAE SAL. PLUR.

Quia non est obscura tua in me benevolentia,
fit, ut multi per me tibi velint commendari3 ego
autem tribuo nonnumquam in vulguS, sed plerum·
que necessariis, ut hoc tempore3 nam, cum T. Am-
pio Balbo mihi summa familiaritas necessitudoque
est: eius libertum, Τ. Ampium Menandrum, ho·
minem frugi et modestum, et patrono et nobis
vehementer probatum, tibi commendo maiorem in
modum. Vehementer mihi gratum feceris, si, qui-
buscumque rebus sine tua molestia poteris, ei com-
modaris: quod ut facias, 10 vehementer etiam atquc
etiam rogo.

LXXI.

Cer. Romae a. u. c. 708.

M. CICERO S. D. P. SERVILIO COLLECAE.

Multos tibi commendem necesse est, quoniam
omnibus nota nostra necessitudo est tuaque erga
me benevolentia, sed tamen, etsi omnium causa,
quos commendo, velle debeo, tamen cum omnibus
non cadem mihi causa est. Τ. Agusius et comes
meus fuit illo miserrimo tempore et omnium itine-
rum, navigationum, laborum‚ periculorum meorum
socius, neque hoc tempore discessisset a me, nisi

ego ei permisissem: quare sic tibi eum commende,
ut unum de meis domesticis et maxime necessariis.
Pergratum mihi feceris, si eum ita tractaris, ut in·
telligat hanc commendationem sibi magno usui at-
que adiumento fuisse.

Ep. 70. 00000, aa (W.). 1., sic fit M.,vulgo. — autem
iu tribuo (W.)? Ep. 71. 000900 usui (1112). ru. usu MR.

 

